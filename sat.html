<html>
<head>
<style type="text/css">
img:hover{
width:800px;
height:500px;}

img{
transition-property:all;
transition:0.5s linear;
display:inline-block;}

.ttt{
display:flex;
width:100%;
margin:0;
}

.mer{
width:1300px;
height:800px;

margin:10px 10px 10px 10px;
}
</style>
<title>
Сатурн
</title>
</head>
<body background="http://fonday.ru/images/tmp/11/5/original/11564JCfiAVqLdZpPDNr.jpg" text="FFFFFF">
<div class="ttt">
<div class="mer">
<center><font color="66FFFF"> <a name="pp"></a><h1>Сатурн</h1></font></center>
<a href="index.html"><center><font color="CCFFFF"><h2>На головну сторінку</h2></font></center></a>
<font align="justify" size="4">
<p>Сату́рн — шоста за віддаленістю від Сонця та друга за розмірами планета Сонячної системи. Сатурн швидко обертається навколо своєї осі (з періодом — 10,23 години), складається переважно з рідкого водню і гелію, має товстий шар атмосфери. Навколо Сонця Сатурн обертається за 29,46 земних років на середній відстані 1427 млн км. Екваторіальний діаметр верхньої межі хмар — 120 536 км, а полярний — на кілька сотень кілометрів менший. В атмосфері Сатурна міститься 94 % водню і 6 % гелію (за об'ємом). Його маса у 95 разів більша за масу Землі, магнітне поле трохи слабше за земне. Вважається, що Сатурн має невелике ядро з силікатів і заліза, покрите льодом і глибоким шаром рідкого водню. На 2013 рік було відомо про існування 62 природних супутників Сатурна, найбільший з яких — Титан.
<center><img src="https://upload.wikimedia.org/wikipedia/commons/thumb/d/d4/Saturn_in_natural_colors_%28captured_by_the_Hubble_Space_Telescope%29.jpg/280px-Saturn_in_natural_colors_%28captured_by_the_Hubble_Space_Telescope%29.jpg"   width="390" height="250"></center>
<p>На відміну від Юпітера, смуги на Сатурні доходять до дуже високих широт — 78 градусів. Спостерігається величезне овальне утворення розміром із Землю, розташоване недалеко від північного полюса, назване Великою Білою плямою, виявлено кілька плям меншого розміру. Через більшу, ніж на Юпітері швидкість потоків, ці ураганні вихори швидко згасають і перемішуються зі смугами. Швидкості зональних вітрів поблизу екватора сягають 400—500 м/с, а на широті 30 градусів — близько 100 м/с. Невисока контрастність кольорів на видимому диску Сатурна пов'язана з тим, що через низькі температури в надхмарній атмосфері Сатурна, де пари аміаку виморожуються, утворюється шар густого туману, який ховає структуру поясів і зон, тому на Сатурні вони помітні не так чітко, як на Юпітері.
<p>Сатурн має помітну систему кілець, що складаються здебільшого з частинок криги, меншої кількості важких елементів і пилу. Титан — найбільший серед супутників Сатурна — другий за розмірами супутник у Сонячній системі (після супутника Юпітера, Ганімеда), який перевершує за своїми розмірами планету Меркурій і єдиний серед супутників Сонячної системи має досить потужну атмосферу.
<center><img src="https://acegif.com/wp-content/uploads/saturn-2.gif"   width="400" height="200"></center>
<p>1997 року до Сатурна було запущено автоматичну міжпланетну станцію «Кассіні». Вона дісталася до системи Сатурна 2004 року й перебувала на орбіті планети до вересня 2017 року. До її завдань входило вивчення структури кілець, а також динаміки атмосфери й магнітосфери Сатурна.
<p>В українській міфології мав назву Гладолед.
<font size="5"><br><center>Сатурн серед планет Сонячної Системи</center></br></font> 
<center><img src="https://upload.wikimedia.org/wikipedia/commons/thumb/e/e3/Saturn_from_Cassini_Orbiter_%282004-10-06%29.jpg/220px-Saturn_from_Cassini_Orbiter_%282004-10-06%29.jpg"   width="400" height="200"></center>
<p>Сатурн належить до газових гігантів: він складається переважно з газів і не має твердої поверхні. Маса планети у 95 разів перевищує масу Землі, однак середня густина Сатурна становить усього 0,69 г/см³, це єдина планета Сонячної системи, чия середня густина менша від густини води. Тому, хоча маси Юпітера та Сатурна відрізняються більше, ніж утричі, їхні екваторіальні діаметри відрізняються лише на 19 %. Густина інших газових гігантів значно більша. Прискорення вільного падіння на екваторі становить 10,44 м/с², що можна порівняти зі значеннями на Землі та Нептуні, але набагато менше, ніж на Юпітері. Екваторіальний радіус планети дорівнює 60 300 км, а полярний — 54 400 км; серед усіх планет Сонячної системи Сатурн має найбільше стиснення.
<font size="5"><br><center>Кільця сатурна</center></br></font> 
<center><img src="https://acegif.com/wp-content/uploads/saturn.gif"   width="400" height="200"></center>
<p>Візитною карткою Сатурна є відомі кільця, що оперізують планету навколо екватора й складаються з безлічі крижаних часток розмірами часток від міліметра до декількох метрів. Вісь обертання Сатурна нахилена до площини його орбіти на 26° 44', тому під час руху орбітою кільця змінюють свою орієнтацію відносно Землі. Коли площина кілець перетинає Землю, навіть у середні телескопи побачити їх неможливо, тому що товщина кілець — усього кілька десятків метрів, хоча їхня ширина сягає 137 000 км. Кільця обертаються навколо Сатурна і, відповідно до законів Кеплера, швидкість обертання внутрішніх частин кільця більша, ніж зовнішніх.
<center><img src="https://upload.wikimedia.org/wikipedia/commons/thumb/f/fa/Saturn%27s_Rings_in_Ultraviolet_Light.png/220px-Saturn%27s_Rings_in_Ultraviolet_Light.png"   width="450" height="200"></center>
<p>Існує три головних кільця, названих A, B і C. Вони добре помітні з Землі. Слабші кільця називають D, E та F. При ближчому розгляді кілець виявляється дуже багато. Між кільцями існують щілини, де немає частинок. Найбільшу щілину, яку можна побачити у середній телескоп із Землі (між кільцями А и В), названо щілиною Кассіні. Ясними ночами у потужніші телескопи можна побачити й менш помітні щілини.


 </font>
<center><h2><a href="#pp"> <font color="CCFFFF">На початок </font></h2></a></center>
</font>
</div>
</div>
</body>
</html>